---
layout: post
title: Jednou to přijít muselo
perex: Napůl říznout, ať je to dobrý. Kachna je totiž moderátorka. Takže zpátky do pařáku.
authors:
- fafa
day: 17
month: říjen
year: 2011
---

No tak fajn. Jednou se mi to stát muselo, a vlastně se tu na to čeká už celkem dlouho. Ano, ano, víno mi konečně vtrhlo do života. Ale hezky popořadě...

Zajímám se totiž o dobré jídlo. Ne jako každý, kdo si koupí rohlíky se salátem a s radostí se nacpe. Mě totiž baví jídlo taky připravovat! :)) Ale nemyslím, že jsem módní jako všichni ostatní, támhleti, co se ofrňují nad příliš propečenou langustou, či evidentně levným lanýžem. Jak řekl pan Harold McGee: „Cooking can be one of the most satisfying things we do in life. It's a chance to make things with our own hands, nourish and give pleasure to people we care about, and choose exactly what we eat and make part of ourselves.“ (díky Cuketko http://www.cuketka.cz/?p=5681)

V životě každého jídlomila přijde okamžik, kdy si vína začne všímat. Jednak se s jeho pomocí dají vykouzlit neuvěřitelné pokrmy (co třeba burgundské hovězí ragů... http://dolcevita.blog.cz/0704/burgundske-hovezi-ragu-boeuf-bourguignon), druhak tak nějak patří k jídlu jako ten správný tekutý doprovod. Otázka tedy už od začátku nezněla "Jestli?", ale "Kdy?".

Minulost? Spousta vína s colou, někdy i samotného, nicméně pouze jako prostředek rychlé a levné umělecké inspirace. Stál jsem v bodě nula, jen s vědomím, že to chce prostě jiný přístup. Samozřejmě jsem se pokusil o vstupní studium problematiky :-), štěstí ale nepřálo tolik jako v případě vaření. Koupil jsem asi dvě knihy, ani jedna ale nebyla dostatečně čtivá, abych si odnesl více, než že "glass really matters".

Teorie jsem se ale nechtěl vzdát, pročítal jsem tedy poctivě weby našich wineblogerů, po pár pokusech jsem to vzdal, nerozuměl jsem totiž ničemu a čemu jsem rozuměl, toho jsem se bál. U každého popisovaného vína mě napadal následující sled otázek: Bude mi to chutnat? Kde to seženu s nějakou rozumnou námahou? Musím vážně čekat do léta, až bude tohle víno mít sezónu? A sakra, jak se vlastně čte název, až to teda budu shánět???

A tak jsem to vzal z druhého konce (praxe) a při pravidelném nákupu v Bille (sic!) zabrousil i do vinného oddělení, jediné srozumitelné sdělení pro mě bylo víno z Templářských sklepů (no jasně, dělaj to rytířové, nebo kdo, to bude dobrý). Ne, tak ani tudy cesta nevedla.

A dál?...