---
layout: post
title: XIV. Znovínské putování
perex: Několikrát do roka pořádá Znovín Znojmo (jeden z největších českých producentů vína) ochutnávkovou akci s názvem Putování po archivních sklepích. Byl jsem tam.
authors:
- honza
day: 26
month: listopad
year: 2011
published: false
---

K psaní tohoto článku se dostávám s velkým zpožděním. Vytahuji svůj "hodnotící arch" ze složky papírů a probírám se tím co jsem tehdy ve Znojmě a okolí ochutnal, ale začněme od začátku.

<a href="http://www.flickr.com/photos/honzasterba/6406601225/" class="illustration"><img src="http://farm8.staticflickr.com/7025/6406601225_11e37759cf_m.jpg" width="240" height="160" alt="IMG_2758"></a>

Do Znojma jsem jel tak trochu naslepo. O akci jsem věděl dost málo. Měla v názvu slova "archivní" a "Znovín" a byla ze všech stran doporučovaná. Také zjištění, že akce je přístupná pouze zvaným, mě přivedlo k doměnce, že by se snad mohlo jednat o poklidné debatování nad znovínskými víny v komorním prostředí archivních sklepů.

Skutečnost byla nakonec trošku jiná. Ocitli jsme se ve skupině tří autobusů a vozili se po sklepech Znovína ve Znojmě a okolí. V každém těchto sklepů jsme takto hromadně vychutnávali vzorky znovínských novinek i již dobře známých artiklů. Celé to bylo dost masové a i když organizátoři byli více než milí (hlavně s příbývajícím množstvím ochutnaných vín) a vstřícní masovost a časový tlak mi dojem z akce malinko zkazila. Ale teď už k vínům.

Znovín vsadil na jistotu a do degustace zařadil hlavně vína, ktará jsou u běžného člověka zaručeným úspěchem. Nenarazil jsem na jediný vzorek, který by mým chuťovým pohárkům nevyhovoval a podobné naladění jsem sledoval i u ostatních ochutnávajícíh. Velmi příjemným překvapením pro mě byla vína ročníku 2011. Nepatřím mezi příznivce rychlokvašek jako Svatomartinské a Beaujolais Nouveau, ale letošní podzim vyšlo počasí natolik, že i ono zatracované svatomartinské bylo zatraceně dobré. Na regulérní vína ročníku 2011 se už moc těším.

<a href="http://www.flickr.com/photos/honzasterba/6406605527/" class="illustration"><img src="http://farm8.staticflickr.com/7144/6406605527_8979cc553b_m.jpg" width="240" height="160" alt="IMG_2782"></a>

Z konkrétních vín stojí na vyzvednutí Mont Pré 2010, obec Hrádek. Tato směska Rýňáku a Savignonu mě okouzlila plností chuti a velmi příjemných ale nevtíravým aroma. Dále pak Kerner 2009, obec Hranice, který znovín teprve zařadil do své nabídky a já tomuto vínu prorokuji krátkou životnost, protože se svojí idální rovnováhou zbytkových cukrů a kyselin tak moc dobře pije.

Celkově Putování hodnotím velmi pozitivně. Kvalita vín a autentičnost prostředí pro mě převážila komerčnost a masovost akce. Těším na další pozvání.
