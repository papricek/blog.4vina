---
layout: post
title: 4vína podruhé
perex: Ryzlink rýnský (Chateau Mikulov, 2008, p.s.), Muškát moravský (Spielberg, 2010), Neuburské (Lahofer, 2011), Cabernet Sauvignon (Víno z Kobylí, 2008)
image: http://blog.4vina.cz/images/posts/ryzlink-rynsky-mikulov-2008.jpg
authors:
- fafa
day: 21
month: listopad
year: 2012
published: true
---

A jak slíbili, tak také učinili. Prosíme o ticho, přicházejí se představit hlavní účinkující:

!(illustration)/images/posts/ryzlink-rynsky-mikulov-2008.jpg(Ryzlink rýnský, Chateau Mikulov, 2008 pozdní sběr)!

h2. Ryzlink rýnský, Chateau Mikulov, 2008, p.s.

_Známé bílé odrůdě se často přezdívá „víno králů“. Tak dobrou pověst Ryzlinku vydobyla velká něměcká vína Riseling. Bohužel se jako Ryzlinky označují i vína z Jižní Afriky nebo Austrálie, kterým označení „jemná a ušlechtilá“ nenáleží. Opatrnost ve výběru Ryzlinku je proto na místě. Mladší Ryzlinky je možno zakoupit v zelenožlutém provedení, zráním se ale přebarví do zlatavé a tmavších tónů. Víno bývá obvykle kyselejší a&nbsp;v&nbsp;kvalitním provedenim suché (laiky je ale nesprávně zaškatulkováno mezi sladké odrůdy), s malým či decentním obsahem cukru, zato ale květinovou či ovocnou chutí. Podle doby sklizně a zrání mohou být Ryzlinky buď lehčí a osvěžující, nebo dospělá a celistvá vína. Vhodnost odrůdy k&nbsp;archivaci je ale obvykle předurčuje k létům na lahvi. Pokud chceme špičkové dezertní víno, nemůžeme se u&nbsp;evropského Ryzlinku splést._

Mikulovský Ryzlink nepřekvapil a s chladnou jistotou prokázal, že knihy nelžou. 3 roky na lahvi k vyzrání stačily. Na tomto víně můžete nevěřícím snadno ukazovat, že barva vína je cennou součástí celkového prožitku při konzumaci. Temně zlatavá, jantarová barva zřetelně předpovídá kultivovanou vůni. Po ochutnání jsme v&nbsp;jemné kyselince vytušili meruňky. A opět přesně podle knih: ač je tento Ryzlink suchým vínem, jeho celkovou chuť jemně podtrhuje vánek cukříčku. Samotné se nám pilo moc hezky. Nicméně si myslíme, že doprovodíte-li tuto lahev dobrým hovězím či třeba kohoutem na víně, prožitek se umocní.

!(illustration)/images/posts/neuburske-lahofer-2011.jpg(Neuburské, Lahofer, 2011)!

h2. Neuburské, Lahofer, 2011

_Neburské je bílou odrůdou vyšlechtěnou v Rakousku coby kříženec Sylvánského zeleného a Veltlínského červeného. U&nbsp;nás se rozšířilo díky menší náročnosti pěstění. Ač je vhodné i&nbsp;k&nbsp;archivaci, setkáme se spíše s mladšími Neuburky. Barvu můžeme očekávat nazelenalou. Vůně může být kořenitá, minerální, či ovocná, každopádně neagresivní. Mladá vína mívají ořechový nádech a celkově spíše neutrální, neurážlivý výraz. Zráním v lahvi se dosahuje zajímavější, sametovější až smetanové chuti, vyšší viskozity. Neuburk skvělé doprovází kuřecí maso, či méně výrazné sýry._

Naše lahev od Lahofera je mladým vínem sklizeným v sezoně 2011. Čekali jsme tudíž jednodušší chutě, čekali jsme víno, které lze konzumovat klidně jen tak, bez záminky :-) Sklenici se nám zbarvila do šedozelena, vůně byla oproti ostatním lahvím přijemně jemná, klidná. Zkušeně jsme v ní odhalili jablka a&nbsp;meruňky. Chuť je v konstrastu s ostatními lahvemi naprosto nenáročná - ne že víno nijak nechutná, jen nezatěžuje konzumentovo myšlení ve chvíli, kdy to není žádoucí. Tohle víno začnete pít ráno a večer zjistíte, že v třetí načaté láhvi zbývá už jen pár kapek po dně. Vhodné do vinného střiku.

!(illustration)/images/posts/muskat-moravsky-spielberg-2010.jpg(Muškát moravský, Spielberg, 2010)!

h2. Muškát moravský, Spielberg, 2010

_Muškát moravský je odrůdou bílé révy, původně vyšlechtěnou v&nbsp;naší rodné hroudě. Moravským podnebním podmínkám totiž chyběla odrůda s muškátovým aroma. Ing. V. Křivánek tedy v&nbsp;80. letech stvořil Muškát moravský křížením odrůd Muškát Ottonel x Prachttraube (odtud zkratka MOPR). Jeho pokus vyšel na výbornou, Muškát moravský se stal nejúspěšnějším novošlechtěním u nás. Víno získává žlutozelené až žlutavé odstíny. Muškáty mívají pověst sladkých a navoněných vín pro začátečníky (tímto děkujeme levnéme italskému vínu Muscatel), což je u jakéhokoliv kvalitního vína s označením „muškát“ pravda jen v druhém bodě (= sladké MOŽNÁ / voňavé ANO). Podle vůně se dá MOPR většinou snadno poznat &ndash; je silná až agresivní, charakterem piniová, květová, kořeněná. Jedním slovem „muškát“. V chuti vína nepřekvapivě převládají opět muškátové chutě, taktéž možno odhalit lehčí ovocné tóny. Mladá vína bývají trpčejší, proto se vyplatí sahnout po zralejší lahvi. Odrůda nicméně není primárně vhodná k archivaci. Víno se dobře páruje s dezerty či plody moře._

Protože náš Muškátek je už rok na lahvi, očekáváme vyvážený zážitek. Po otevření a nalití do sklenic se místností rozlévá silná květová vůně. Očekávaná chuť krásně podporuje vůni, není ale zdaleka tak silná (kdyby byla, stačily by nejspíš dva loky a museli bychom toho nechat). Víno je rozhodně sušší. A zajímavé právě díky téhle skvěle namíchané kombinaci silné vůně a příjemné chuti. Hodí se vyzkoušet i jako parfém ;-)

!(illustration)/images/posts/cabernet-sauvignon-vino-z-kobyli-2008.jpg(Cabernet Sauvignon, Víno z Kobylí, 2008)!

h2. Cabernet Sauvignon, Víno z Kobylí, 2008

_Modrou odrůdu vinné révy Cabernet Sauvignon lze bez nadsázky označit za krále červených vín. Původem i věhlasem se snoubí s francouzským Bordeaux. Skvěle se hodí k archivaci a zraje do sytých a mohutných, hebce-sametových chutí. Mluvíme-li o vyspělých vínech (mladší vína se také vyrábějí, ta ale rozhodně nejsou typická), vždy se jedná o zajímavé a&nbsp;hluboce zážitkové nápoje s barvou, vůní i chutí na špici kvalitativního spektra. Barva může být rubínová až purpurová, každopádně sytá a oku lahodící. Aroma očekávejme kořenné, pepřové. Vína ze zralých hroznů mívají často příchuť máty, cedru, čokolády, černého rybízu. Pijme k masitým a výrazným pokrmům, typicky ke zvěřině._

Víno z Kobylí je vinařstvím světového kalibru, jejich produkty se leckdy vyrovnají vínům z Francie či Itálie. Cabernet Sauvignon si, vzhedem ke třem rokům na lahvi, již nárokuje místo ve sklenici náročnějšího konzumenta. Z naší strany převládá jednoznačné nadšení od okamžiku prvního setkání s&nbsp;touto temně zabarvenou lahví. Purpurová sklenice nádherně voní černým rybízem. Taky jste se zrovna ocitli uprostřed babího léta na francouzském statku? V ústech rozpoznáváme opět černý rybíz s nádavkem třešní. Podáno zemitě a přitom jemně. Třísloviny o sobě dávají znát. Tuhle lahev je fakt chyba neochutnat. A doporučujeme zasnoubit s čímkoliv, k čemu byste normálně „vyžadovali“ pivo &ndash; svatomartinská husa je skvělým příkladem. Ověřeno v praxi.
